ที่ กษ ๐๓๓๐.๐๖/  /๒๕๕๘ 

สถาบันพัฒนาการชลประทาน
กรมชลประทาน ต.บางตลาด
อ.ปากเกร็ด จ.นนทบุรี ๑๑๑๒๐

มกราคม ๒๕๕๘

เรื่อง ขอความอนุเคราะห์ในการประชาสัมพันธ์ให้บุคลากรส่งบทความผลงานวิจัยหรือบทความวิชาการ
เพื่อลงในวารสารวิชาการ “ชลสาร”
เรียน คณบดีคณะวิศวกรรมศาสตร์ มหาวิทยาลัยเกษตรศาสตร์

สี่งที่ส่งมาด้วย รูปแบบการเขียนบทความวิชาการเพื่อตีพิมพ์ในวารสาร “ชลสาร”
ตามที่สํานักวิจัยและพัฒนา กรมชลประทาน ได้มีการจัดทําวารสารวิชาการ “ชลสาร” เพื่อเป็น
แหล่งรวบรวมผลงานการศึกษา ค้นคว้า วิจัยงานชลประทานและน้ำ ของนักวิชาการของสํานักต่างๆ ในสังกัดของ
กรมชลประทานและของสถาบันการศึกษาหรือหน่วยงานที่เกียวข้องภายนอกกรมชลประทาน รวมถึงวิทยานิพนธ์
ที่น่าสนใจของนักศึกษา เพื่อใช้เป็นสื่อกลางในการเผยแพร่ผลงานทางวิชาการที่มีมาตรฐานเทียบเคียงกับระดับชาติ
เพื่อการใช้ประโยชน์ต่อยอดพัฒนางานวิชาการทางการชลประทานและน้ำให้เจริญก้าวหน้า และเป็นกลไกหนึ่งใน
การส่งเสริม ขับเคลื่อนงานวิจัย ตลอดจนพัฒนาศักยภาพทางวิชาการของบุคลากรของกรมชลประทานนั้น

ในการนี้ คณะทํางานจัดทําวารสาร “ชลสาร” ขอความอนุเคราะห์ท่านในการประชาสัมพันธ์ให้
บุคลากรในหน่วยงานของท่านพิจารณาส่งบทความผลงานวิจัยหรือบทความวิชาการ ที่เห็นว่าเป็นประโยชน์ต่องาน
ด้านการชลประทานและน้ำเพื่อทําการเผยแพร่ลงในวารสารดังกล่าวซึ่งปีนี้ได้จัดทําขึ้นเป็นปีที่ ๓

อนึ่ง หากบุคลากรในหน่วยงานของท่านมีความประสงค์ที่จะเผยแพรผลงานวิจัย โปรดส่ง
บทความที่จัดรูปแบบตามเอกสารตัวอย่างที่ได้แนบมาพร้อมนี้ และส่งกลับมาที่กองบรรณาธิการ
วารสาร “ชลสาร” สถาบันพัฒนาการชลประทาน สํานักวิจัยและพัฒนา ต บางตลาด อ ปากเกร็ด จ นนทบุรี
๑๑๑๒๐ หรือทาง E-mai:Chonlasarn@gmail.com
จึงเรียนมาเพื่อโปรดพิจารณาให้ความอนุเคราะห์ด้วย จักขอบคุณยิ่ง
ขอแสดงความนับถือ
(นายชัยยะ พึงโพธิ์สภ)
ผู้อํานวยการสถาบันพัฒนาการชลประทาน
สถาบันพัฒนาการชลประทาน
โทร./โทรสาร ๐ ๒๕๘๔ ๐๓๗๘-๙
